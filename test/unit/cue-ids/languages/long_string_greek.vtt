WEBVTT

Κατά την διάρκεια της απουσίας του Ηρώδη στην Ρώμη οι οπαδοί του είχαν κρατήσει ορισμένα οχυρά στην Ιουδαία και στην Ιδουμαία. Το πιο σπουδαίο έρεισμα τους ήταν το οχυρό της Μασάντα το οποίο πολιορκούνταν από τους οπαδούς του Αντίγονου[28]. Ύστερα από την νίκη τους στην μάχη της Γινδάρου οι Ρωμαίοι είχαν αρχίσει τις εκκαθαριστικές επιχειρήσεις σε όλη την περιοχή της Συρίας και της Παλαιστίνης. Ο Αντώνιος ανέθεσε την εκκαθάριση της τελευταίας περιοχής στον Βεντίδιο. Εκείνος έφτασε ως την Ιερουσαλήμ .Εκεί ήρθε σε οικονομική συμφωνία με τον Αντίγονο.΄Ετσι εγκατέλειψε την περιοχή αναχωρώντας για την Καππαδοκία και αφήνοντας πίσω τον υφιστάμενο του Ποπίδιο Σίλωνα προκειμένου να παραλάβει τα χρήματα. Ο Σίλων έκανε ανακωχή με τον Αντίγονο[29][26] [17]. Τότε έφτασε δια θαλάσσης ο Ηρώδης στην Πτολεμαΐδα (τέλη του 39 π.Χ.). Αφού συγκέντρωσε μια ένοπλη δύναμη κινήθηκε γρήγορα προς νότο ανησυχώντας για τους δικούς του που ήταν πολιορκημένοι. Ταυτόχρονα ο απεσταλμένος του Αντώνιου Κόιντος Δέλλιος έδωσε εντολή στον Bεντίδιο και στον Σίλωνα να βοηθήσουν τον Ηρώδη[30]. Ο Βεντίδιος όμως αντιμετώπιζε προβλήματα με τα υπολείμματα των Πάρθων που λυμαίνονταν την Συρία ενώ ο Σίλων παρέμενε στην θέση του κοντά στην Ιερουσαλήμ[31]. Ο Ηρώδης για να συνεχίσει την πορεία του έπρεπε να καταλάβει την Ιόππη. Όταν κατάφερε να καταλάβει την πόλη[17], πληροφορήθηκε ότι ο Σίλων με τον στρατό του είχε αποχωρήσει από την Ιερουσαλήμ καταδιωκόμενος από οπαδούς του Αντίγονου και έρχονταν να τον συναντήσει. Ο Ηρώδης απώθησε τους οπαδούς του Αντίγονου σώζοντας τον Σίλωνα [32].Κατόπιν έσπευσε να λύσει την πολιορκία της Μασάντα και να καταλάβει ορισμένες θέσεις στην Ιδουμαία[33]. Αφού ολοκλήρωσε αυτές τις επείγουσες επιχειρήσεις ο Ηρώδης γύρισε στην περιοχή της Ιερουσαλήμ όπου συνάντησε τον Σίλωνα αλλά και αρκετούς πολίτες που έσπευσαν στο πλευρό του[34]. Ο Ηρώδης, ξεκινώντας την πολιορκία, έστησε στο στρατόπεδο του έξω από την δυτική πλευρά της πόλης και προσπάθησε με κήρυκες να πάρει τους πολίτες με το μέρος του. Ο Αντίγονος όμως αντέδρασε με τον ίδιο τρόπο ζητώντας με κήρυκες από τους πολίτες να μην δίνουν βάση στις υποσχέσεις του αντίπαλου του .Έτσι η προσπάθεια του Ηρώδη απέτυχε[35]. Λίγο αργότερα ο Σίλων και ο στρατός του δυσφόρησαν λόγω ελλείψεως εφοδίων. Ο Ηρώδης αφού κατάφερε με απειλές να αναχαιτίσει την δυσφορία τους φρόντισε να οργανώσει μια βάση ανεφοδιασμού στην Ιεριχώ. Ταυτόχρονα έμαθε ότι ο Αντίγονος είχε δημιουργήσει ομάδες που είχαν σκοπό να εμποδίσουν με ενέδρες τον ανεφοδιασμό. Μια μικτή ρωμαίο-ιουδαϊκή δύναμη ανέλαβε την μεταφορά των εφοδίων από την Ιεριχώ στην Ιερουσαλήμ. Εξ' αιτίας της απειθαρχίας και της αρπακτικότητας όμως των Ρωμαίων η αποστολή απέτυχε. Η Ιεριχώ λεηλατήθηκε και ο Ηρώδης αναγκάστηκε να διαλύσει την πολιορκία της πόλης προφασιζόμενος την έλευση του χειμώνα. Έπειτα έστειλε τους Ρωμαίους του Σίλωνα σε χειμερινά καταλύματα. Η απροθυμία του Σίλωνα να ενισχύσει σοβαρά τον Ηρώδη οφείλονταν στο γεγονός ότι είχε δωροδοκηθεί από τον Αντίγονο [36][17]. Ο Ηρώδης δεν τερμάτισε την δραστηριότητα του. Αντίθετα εκμεταλλευόμενος το μικρό διάστημα που απέμενε ως τον τερματισμό των επιχειρήσεων ανακατέλαβε την Ιδουμαία και το μεγαλύτερο μέρος της Γαλιλαίας. Μόνο τότε αποχώρησε στα χειμερινά του καταλύματα (χειμώνας 39 π.Χ.) [37]. Το επόμενο έτος (38 π.Χ.) Ηρώδης έστειλε τον Σίλωνα στον Βεντίδιο[38] και συνέχισε τις εκκαθαριστικές επιχειρήσεις σε απρόσιτες περιοχές της Γαλιλαίας[39]. Λίγο αργότερα ο Βεντίδιος έστειλε στον Ηρώδη κάποιον Μαχαιρά με δυο λεγεώνες και αρκετούς ιππείς για να τον βοηθήσει. Ο Μαχαιράς περιφρονώντας τον Ηρώδη έσπευσε να προελάσει έως την Ιερουσαλήμ και να επιτεθεί στην πόλη. Αποκρούστηκε όμως και άρχιζε να σκοτώνει αδιακρίτως Ιουδαίους. Η συμπεριφορά αυτή δυσαρέστησε τον Ηρώδη[40]. Ο Βεντίδιος εκείνη την εποχή πολιορκούσε στα Σαμόσατα τον βασιλιά της Κομμαγηνής Αντίοχο Ι Θεό που ήταν σύμμαχος των Πάρθων. Κατά την διάρκεια της πολιορκίας έφτασε στην περιοχή και ο Αντώνιος. Ο Ηρώδης έσπευσε να τον συναντήσει προκειμένου να διαμαρτυρηθεί και να ζητήσει βοήθεια από αυτόν [41]. Ενώ ο Ηρώδης βρίσκονταν καθ' οδόν προς τον Αντώνιο ο αδελφός του Ιώσηπος που είχε παραμείνει επικεφαλής των δυνάμεων του στην Γαλιλαία αφού ενισχύθηκε με ορισμένες ρωμαϊκές δυνάμεις απειροπόλεμων στρατιωτών που του παραχώρησε ο Μαχαιράς κινήθηκε προς την Ιεριχώ προκειμένου να λεηλατήσει τα σιτηρά που είχαν συγκεντρωθεί στην περιοχή. Ο Αντίγονος όμως έμαθε τις προθέσεις του και έστειλε εναντίον του στρατό με επικεφαλής τον Πάππο. Ο στρατός του Ιώσηπου έπεσε θύμα ενέδρας σε μια ορεινή περιοχή και εξολοθρεύτηκε μαζί με τον αρχηγό του[42][43]. Η ήττα αυτή προκάλεσε εξεγέρσεις τόσο στην Γαλιλαία[44] όσο και στην Ιδουμαία[45]. Ο Ηρώδης κατάφερε να αποσπάσει εκ' νέου την υποστήριξη του Αντώνιου. Οι επιχειρήσεις εναντίον των Πάρθων και των υποστηρικτών τους είχαν τελειώσει και υπήρχαν πολλά διαθέσιμα στρατεύματα. Ο νέος έπαρχος της Συρίας και της Κιλικίας Γάιος Σόσιος [46]διατάχθηκε να ενισχύσει κατ' αρχήν με δυο λεγεώνες τον Ηρώδη και κατόπιν να κατευθυνθεί και αυτός στην Ιουδαία με τον κύριο όγκο του στρατού του[47].
00:11.000 --> 00:13.000
Payload
