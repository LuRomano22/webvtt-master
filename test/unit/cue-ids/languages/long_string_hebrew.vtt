WEBVTT

השם "ישו" או "יש"ו" מופיע בחמישה סיפורים קצרים בגרסאות הלא מצונזרות של התלמוד והתוספתא:     ""ישו בן פנדירא" מוזכר כמורהו של איש בשם יעקב, אחד מהמינין ("ישו בן פנדירא" בתוספתא מסכת חולין‏‏[1], "ישו הנוצרי" במסכת עבודה זרה טז ע'ב, יז ע'א) יש"ו, אחד מאויבי ישראל, אשר עם רוחו התייעץ אונקלוס לפני התגיירותו (תלמוד בבלי, מסכת גיטין, דף נו, עמוד ב, מסכת גיטין, דף נה, עמוד א).     ישו הנוצרי, איש אשר נתלה בערב הפסח "על שכישף והסית והדיח את ישראל" (תלמוד בבלי, מסכת סנהדרין, דף מג, עמוד א).     אותו האיש (ישו הנוצרי, ש"כישף והסית והדיח את ישראל") מופיע גם בסיפור בתלמוד בבלי, מסכת סנהדרין, דף קז, עמוד ב, כתלמיד של ר' יהושע בן פרחיה.     ישו הנוצרי, דוגמה של "בן או תלמיד שמקדיח תבשילו ברבים" (תלמוד בבלי, מסכת סנהדרין, דף קג, עמוד א, מסכת ברכות, דף יז, עמוד ב) קיימות כמה דעות לגבי זהותו של האיש או האנשים שבקטעים אלה: המילה "ישו" דומה לשמו של ישוע מנצרת (ביוונית Ἰησοῦς או Iēsoûs). (בערך זה ייעשה שימוש ב"ישוע" כשמו) בגלל הדמיון הזה, ובשל העובדה שבכמה כתבי יד מופיע גם הכינוי "הנוצרי" (שפירושו, לפי דעה אחת, הוא "איש מנצרת"), חלק מהאזכורים, או רובם, הובנו כמתייחסים לישוע. הדעה הזאת נמצאת בכמה אנציקלופדיות של המאה ה-20, בין היתר האנציקלופדיה היהודית (יצאה לאור בין 1901-1906) [2] וה-אנציקלופדיה יודאיקה (משנת 1997) [3]. ההיסטוריון טרוורס הרפורד, שחיבר את הספר "Christianity in Talmud and Midrash" ב-1903, ביסס את עבודתו על ההנחה שהמונח ישו מתייחס לישוע[4].. זאת גם הייתה ההנחה של יוסף קלוזנר[5], מומחה יהודי בתחום היסטורית הנצרות. עוד מחברים יהודים בעלי אותה השקפה הם סטיבן ביים (אנ') של הוועד היהודי-אמריקני[6], ודר' דוד קרמר, פרופסור בבית המדרש לרבנים באמריקה[7]. ברם קיימים הבדלים ניכרים בין הסיפורים על ישוע בבשורות לבין האזכורים הקצרים לישו בתלמוד ובתוספתא, בין היתר תקופת הזמן שבה חי ישו[8]. המומחים התומכים בזיהוי המסורתי בין ישו לישוע טוענים שההבדלים האלה הם רק טעויות אצל התלמוד והתוספתא, ורואים בכל זאת את האזכורים כאילו שהם מתייחסים לישוע (כמו איש היסטורי) באופן בלתי תלוי בבשורות. הרפורד למשל טוען שמחברי התלמוד והתוספתא הכירו את האמת לגבי ישוע רק באופן מעורפל, ושהם המציאו סיפורים כדי להביא דופי על ישוע, ופשוט זילזלו בכרונולוגיה. קלאוזנר מבדיל בין החומר המרכזי שבסיפורים, שלדעתו איננו מתייחס לישוע במציאות, לבין השימוש בשם "ישו", המהווה תוספת ללא בסיס במציאות במטרה לקשר את הסיפורים לישוע. אחרים מתייחסים לבעיה בגישה של ספקנות. לדוגמה Dennis McKinsey [9] ו- Frank Zindler [10] כותבים שההבדלים מראים שישוע לא היה דמות מוגדרת היטב בהיסטוריה, וטוענים שהמסורת היהודית לא הכירה אף אחד כמו הישוע של הבשורות. כמו קלאוזנר, הם מבינים את הסיפורים בסופו של דבר כאגדות פיקטיביות המערבבות ישוע עם אנשים אחרים. בעוד שקלאוזנר חושב שהשם "ישו" הוא תוספת אשר כוונתה בלי ספק לישוע, מק'קנסי מצביע על האפשרות שבמקרים מסוימים "ישו" לא היה אמור להיות ישוע, למרות שזה הובן כך מאוחר יותר. גם הרפורד מזהיר מפני אפשרות זו. אכן, כמה מלומדים יהודים במשך הזמן, כגון רבנו תם במאה ה-12, רמב"ן ויחיאל מפריז[11] במאה ה-13, ויחיאל היילפרין במאות ה-17 וה-18, טענו כי ישו, התלמיד של יהושע בן פרחיה לא היה ישוע. גם יעקב עמדן סבור, במאה ה-18, כי ה"ישו" שבתלמוד לא היה ישוע. בזמננו הרב Gil Student[8], הרב David Rosen[7] של הוועד היהודי-אמריקני, והרב עדין אבן ישראל[7], מחבר של פירוש חשוב ומודרני של התלמוד, טוענים שלושתם כי "ישו" איננו אזכור לישוע. אברהם אבן דאוד כתב, במאה ה-12, שהסיפורים על ישוע שבבשורות מבוססים על ה-"ישו" שבתלמוד, אבל לדעתו זה הבשורות שטועות לגביו.[12]. האגיפטולוג Gerald Massey דן בטענה זו במאמרו "The historical Jesus and Mythical Christ" (1886)‎ [13], כמו גם G.R.S. Mead בספרו "Did Jesus Live 100 B.C.?‎" (1903)‎[14]. יותר קרוב לזמננו, שבו על טענה זו הרב אברהם קורמן[15] ו-Alvar Ellegård [16]. הסופרים המזהים את ישו כישוע מניחים בדרך כלל בלי הסבר כי "ישו" הוא צורה עברית אקוויוולנטית ל- "Iēsoûs".‏ McKinsey מציין כי השמות אינם זהים ואי-אפשר פשוט להניח שהם אקוויוולנטיים, והוא מוסיף שגם אם השמות אקוויוולנטיים, אי-אפשר להניח שמדובר בישוע מנצרת כי "ישוע" היה שם נפוץ. Student מסכים עם הנקודה הזאת. אכן, בתרגום השבעים ובטקסטים יהודיים בשפה היוונית, כמו כתביהם של יוסף בן מתתיהו ושל פילון האלכסנדרוני, Iēsoûs הוא הצורה הסטנדרטית של השם העברי הנפוץ "יהושע" כמו גם של הצורה המקוצרת "ישוע", צורה שהתחילו להשתמש בה בתקופת הבית השני. המונח "ישו" לא נמצא כלל בשימוש בכתבים מלפני התלמוד והתוספתא. (במקרה של ישוע מנצרת, קלמנט מאלכסנדריה וקיריל מירושלים טענו כי הצורה היוונית הייתה הצורה המקורית, ושזאת לא באה מצורה עברית כלשהי[17].) Adolf Neubauer במאה ה-19 סבר כי "ישו" מתכוון לישוע מנצרת, וטען שזה צורה מקוצרת של "ישוע", בלי ה-"ע" כי כבר לא הגו את ה-"ע".[18]. כמו כן, Hugh Schonfield כתב כי "ישו" היה ההגייה הצפונית הנובעת מ-"ע" שקטה.[19]. זאת גם הדעה של Joachim Jeremias [20] ושל דוד פלוסר [21]. הם טוענים כי זו הייתה ההגייה הגלילית. אולם מחקריו של יחזקאל קוצ'ר, פרופסור לבלשנות עברית וארמית באוניברסיטה העברית וחבר האקדמיה ללשון העברית, סותרים את הדעה הזאת.[22] הוא ציין כי אף-על-פי שלא ביטאו את ה-"ע", תמיד כתבו אותה, וגם ביטאו את הפתח ה-"גנובה" שבא לפני ה-"ע", ולכן אף אחד לא היה מבטא את "ישוע" כמו "ישו". קוצ'ר גם מציין כי ברוב חלקי הגליל כן ביטאו את ה-"ע".[23] יתר על כן, יכול להיות לא רק ש-"ישו" איננו צורה של "ישוע",אלא גם איננו שם בכלל. אותיותיו מתאימות לראשי התיבות של הביטוי "ימח שמו וזכרו"[24]. משתמשים בביטוי זה בקשר לאויבים של העם היהודי אחרי מותם.[25] כך מסביר הספר מימי הביניים "תולדות ישו" את השם "ישו".[24]. הסיפורים ב"תולדות ישו" מביאים ביחד את כל הסיפורים האלה מהתלמוד ומהתוספתא וגם סיפורים דומים לסיפורים שבבשורות וסיפורים ממקורות אחרים, כדי לארוג סיפור אחד בו בהחלט משתמשים בשם "ישו" עבור ישוע, למרות העובדה שב-"תולדות ישו" כתוב ש-"ישו" הוא ראשי תיבות עבור "ימח שמו וזכרו". סיפורי תולדות ישו טוענים איפוא ש"ישו" הוא קיצור במתכוון של שמו האמיתי, יהושע. העובדה הזאת הביא לטענה ש"ישו" תמיד היה שם גנאי במתכוון עבור ישוע--הטענה מופיעה כבר בסיפרו של יוהאן אנדריאס אייזנמנגר "Entdecktes Judenthum" בשנת 1700. אייזנמנגר טען כי חל איסור אצל היהודים להגיד את שמותיהם של אלילים, וכי היו חייבים לשבש את שמותיהם ולהביא דופי עליהם, וכך גם עשו לשמו של ישוע כי הוא אלוהי שקר. אייזנמנגר טען שהשם הנכון היה "ישוע", ומכיוון שהיהודים לא הכירו שהוא "מושיע" או שהוא אפילו "הושיע" את עצמו, הם הורידו את ה-"ע" משמו. ד"ר Kai Kjaer-Hansen מציין שיהודים מניחים ש"ישו" הוא הצורה הנכונה בעברית בשביל האיש מנצרת, והם משתמשים בצורה זו בלי כוונה להעליב, אבל Kjaer-Hansen ממליץ לא להשתמש בצורה הזאת בגלל מקורו ככל הנראה כמונח של עילבון. השאלה על זהות "ישו" תמיד הייתה שאלה רגישה מכיוון שהדמות של ישו היא דמות שלילית בתלמוד, והדברים הרעים שנאמרו עליו בספרות היהודית אחרי התלמוד הסיתו תגובות שליליות מצד הנצרות, ואף אנטישמיות. האזכורים ל-"ישו" נוצלו כראייה שישוע מנצרת אכן חיה, אבל גם נוצלו כדי להתווכח על ההנחות התאולוגיות של הנצרות. יש כעת לפחות שלוש גישות לשאלה של היחס בין ישו לבין ישוע מנצרת:     אין קשר ביניהם;     ישו הוא ישוע;   ישו הוא דרך ספרותית שבה הרבנים התייחסו לנצרות בתחילת העידן הנצרי.
00:11.000 --> 00:13.000
Payload
